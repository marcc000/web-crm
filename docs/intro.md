L’obbiettivo del progetto è la realizzazione di una applicazione web di tipo CRM per una azienda commerciale che deve gestire acquisizioni, eventi, rapporti, post-vendita e statistiche dei propri clienti. L’azienda acquista e poi rivende prodotti alimentari tramite degli agenti di commercio ad altre aziende come gelaterie, pasticcerie, bar, hotel ... 

Per i clienti, oltre alle informazioni anagrafiche, possono essere registrati più indirizzi. Un indirizzo può essere abilitato a destinazione merce su cui vanno aggiunte informazioni logistiche come i tempi di disponibilità e note per la consegna. Inoltre per ogli cliente vanno registrati i relativi interlocutori, cioè le persone fisiche che a cui si interfacciano gli agenti. 

Va gestita l’aggregazione di clienti in gruppi che possono essere formati anche da una successione della stessa azienda reale in più ragioni sociali (sostituzione). 

L’azienda ha deciso di suddividere il territorio in zone identificate da [località geografica + settore merceologico], ad esempio la zona RNG corrisponde alla località geografica di Rimini e al settore merceologico Hotel. 

Ogni agente opera su una o più zone in modo esclusivo mentre i clienti possono essere associati a più zone in base ai settori merceologici a cui sono interessati, quindi un cliente può essere seguito da più agenti. 

Alcuni agenti sono definiti capoarea e devono quindi avere controllo delle zone di cui sono responsabili oltre alle proprie. 

Le fasi di gestione dei prospect, cioè dei potenziali clienti, sono divise in: 

1) Acquisizione: tramite banca dati o inserimento manuale 

2) Trattative: composte da eventi come visite, telefonate, preventivi 

3) Chiusura: vincita -> acquisizione cliente / perdita -> vanno analizzate le motivazioni 

 
Una volta acquisito il cliente vanno gestite eventuali non conformità post-vendita come problemi con la merce o consegne. Inoltre, deve essere monitorato l’andamento delle vendite tramite report periodici o su richiesta.